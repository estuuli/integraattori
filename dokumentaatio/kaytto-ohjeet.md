#Käyttöohjeet

##Graafinen käyttöliittymä

Valitse integrointimenetelmä klikkaamalla nimen vieressä olevaa palluraa.

Anna integroitava funktio. Integrointimuuttujana tulee käyttää x-kirjainta.

Anna integroinnin ala- ja yläraja sekä haluttu tarkkuus niille varattuihin 
tekstikenttiin. Desimaalierottimena täytyy käyttää pistettä, ja epäoleellisia 
integraaleja integroitaessa ääretön kirjoitetaan muodossa infinite tai -infinite. 
Tarkkuuden pitää olla desimaaliluku nollan ja yhden välillä.

Laske integraali painamalla integroi! -nappia. Etenkin monimutkaisten 
funktioiden ja epäoleellisten integraalien laskeminen on hitaahkoa.

Jos jokin syötteistä ei ole oikeassa muodossa, ohjelma antaa virheilmoituksen 
Virheilmoituskenttään. Korjaa syöte, ja paina uudelleen integroi! -nappia.

Ohjelma antaa tuloksen tuloskenttään, ja laskun virheen virhekenttään.

Jos integraali hajaantuu (eli ratkaisu kasvaa rajatta), vastaukseksi saadaan 
tällä hetkellä vain aina kasvava luku. Tällöin ohjelma antaa vastauksen, ja 
kertoo virheilmoituskentässä, että kyseinen integraali todennäköisesti 
hajaantuu. Hajaantuminen tulee kuitenkin aina tarkistaa erikseen

##Komentorivikäyttöliittymä
Valitse integroinnissa käytettävä menetelmä syöttämällä numero 1-3 ohjelman
kysyessä. Huomaa, että oikeissa laskuissa suorakulmio- ja puolisuunnikasmenetelmät 
eivät yleensä ole tarpeeksi tarkkoja, joten on suositeltavaa valita menetelmä 3.

Jatka ohjelman kysymyksiin vastaamista ja syötä integroitava funktio x:n funktiona.
Syötä sen jälkeen yksi kerrallaan integroinnin ylä- ja alaraja sekä tarkkuus, 
jota pienempi integroinnin virheen tulee olla. Jos ohjelma ei tunnista jotain 
syötteistäsi, saat virheilmoituksen ja ohjelma toistaa kysymyksen.

Kun olet syöttänyt ohjelmalle kaikki sen tarvitsevat tiedot, se integroi automaattisesti ja 
saat vastauksen. Ensimmäinen luku on integraalin arvo ja toinen integroinnin virhe.
 
